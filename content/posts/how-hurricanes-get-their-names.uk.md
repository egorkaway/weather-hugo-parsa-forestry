+++
categories = ["Небо"]
date = 2021-12-02T22:00:00Z
description = ""
image = "/images/hur_n.jpg"
tags = ["США"]
title = "Чи знаєте ви, як урагани і тайфуни отримують свої імена?"
type = "post"

+++
Раніше ніякої системи не існувало, імена ураганів залежали від дати (наприклад, ураган "Санта-Анна", що трапився в день Св. Анни) або форми (як це сталося з ураганом «Шпилька»).

Траплялися й справжні казуси: наприклад, один метеоролог з Австралії давав ураганам імена політиків, які голосували проти бюджету для метеодосліджень. А фахівці метеорологічної служби США під час Другої світової війни і зовсім називали тайфуни і циклони Тихого океану іменами своїх дружин і тещ.

Після війни, нарешті, з'явилася система і спеціальний алфавітний список з 84 коротких і простих жіночих імен. Згідно з цією системою першому урагану року присвоюється ім'я на першу букву алфавіту і далі по порядку. У 1979 році в список додали чоловічі імена.

Таких списків існує декілька: для Атлантики, наприклад, є окремий перелік. Але якщо тайфун приносить особливо сильні руйнування, його ім'я викреслюється зі списку назавжди. Щоб не випробовувати долю, мабуть. Саме так сталося з ім'ям KATRINA.

Не всі тайфуни носять жіночі імена: штормам в північно-західній частині Тихого океану дають назви квітів, дерев і тварин, біля берегів Японії жіночі імена взагалi не використовують, а урагани в Індійському океані і зовсім залишаються безіменними.